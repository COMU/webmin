<header>Configuració de Portsentry</header>

Portsentry és un programa dissenyat per detectar i respondre a l'escaneig 
de ports contra un host objectiu en temps real. Pot fer-ho de dues maneres 
- escoltant un conjunt de ports seleccionats (mode bàsic), o bé monitoritzant
tots els ports per sota d'un número triat. Quan es detecta una connexió en
un dels ports monitoritzats, Portsentry enregistra l'esdeveniment als
fitxers de registre i, opcionalment, pren una acció per bloquejar tot
tràfic futur des del host remot. <p>

Les opcions d'aquesta pàgina són:
<ul>
<li><b>Ports TCP a monitoritzar</b><br>
   En mode bàsic, Portsentry escoltarà tots els ports TCP llistats a la
   primera línia d'aquesta opció. En mode avançat, escoltarà tots els
   ports per sota del número introduït a la segona línia, excloent-ne
   els llistats al camp 'execepte'. <p>
  
<li><b>Ports UDP a monitoritzar</b><br>
   Com l'opció de ports TCP, però controla quins ports UDP es monitoritzen. <p>

<li><b>Bloqueja sondes TCP</b><br>
   Aquesta opció controla quina acció ha de prendre Portsentry quan detecta
   una connexió TCP a un dels ports monitoritzats. Les tries són Sí
   (bloqueja les connexions futures des del host), No (no fa res) o bé
   executa l'ordre 'kill' (executa una ordre especificada al fitxer de
   configuració). En tots els casos, la connexió s'enregistra als registres
   del sistema. <p>

<li><b>Bloqueja sondes UDP</b><br>
   Igual que l'opció de sondes TCP, però controla el que passa quan es
   detecta una connexió UDP. <p>

<li><b>Missatge per a les connexions bloquejades</b><br>
   Quan Portsentry està escoltant un port, totes les connexions rebudes
   rebran aquest missatge de tornada abans de tancar la connexió. <p>

<li><b>Nombre de connexions abans d'activar el bloqueig</b><br>
   El nombre de connexions 'de gràcia' que un host té permès de fer a un
   port monitoritzat abans que sigui bloquejat. Si es posa a zero, la
   primera connexió activarà el bloqueig. <p>

<li><b>Hosts el trànsit dels quals cal ignorar</b><br>
   Les adreces IP, noms de host o adreces IP/màscares dels hosts i xarxes
   el trànsit dels quals s'ignora. <p>

</ul>

Al peu de la pàgina, hi ha un botó per iniciar Portsentry (si no s'està
executant) o bé aturar-lo (si s'està executant). Com que Portsentry
s'executa com un parell de processos en segon pla (o dimonis), si no està
en execució no es farà cap monitorització d'escaneig de ports. <p>

<hr>


