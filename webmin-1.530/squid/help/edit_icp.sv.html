<header>Övriga cachar</header>

<b>Övriga proxy-cache-servrar</b>: Här listas alla likställda, överordnade och
multicast-cachar som för närvarande konfigurerats. Klicka på datornamnet
eller adressen för att ändra eller inspektera alla dess inställningar.

<p><b>Omedelbart hämta URL:er som innehåller</b>: Standardinställningen är
".cgi" och "?".  Detta kan användas för att tvinga Squid att alltid hämta
vissa typer direkt från ursprungsservern. Vanligtvis behöver detta inte ändras,
eftersom det mesta hanteras automatiskt av Squid utan annan inblandning.

<p><b>Tidsgräns för ICP-uppslagning</b>: Standardinställningen är ett
"optimalt" värde. För att ett annat värde än det som Squid har bestämt ska
användas, ska denna parameter ges ett värde skilt från noll. Standardvärdet
i äldre versioner av Squid var 2000.

<p><b>Tidsgräns för multicast-ICP</b>: Standardvärdet är 2000 ms, dvs 2
sekunder. Squid skickar regelbundet ut ICP-"prober" till multicast-motparter
för att se hur många motparter som lyssnar på den angivna multicast-adressen.
Denna parameter anger hur lång tid Squid ska vänta innan den räknar svaren.

<p><b>Tidsgräns för död motpart</b>: Standardvärdet är 10 sekunder.
Denna parameter anger hur länge Squid ska vänta innan en motpart anses "död".
Om Squid inte tar emot några ICP-svar inom denna tid anser den att motparten
är död och förväntar sig inte några fler ICP-svar. Squid fortsätter dock att
skicka ICP-uppslagningar och kommer att betrakta motparten som levande så fort
den skickar ett ICP-svar igen.

<p>Denna tidsgräns påverkar också om Squid förväntar sig ICP-svar från sina
motparter. Om mer än 'dead_peer' sekunder har gått sedan det senaste
ICP-svaret, kommer Squid inte att förvänta sig något ICP-svar på nästa
uppslagning. Om tiden mellan två uppslagningar är längre än denna tidsgräns
kommer alltså många uppslagningar att skickas direkt till ursprungsservern
istället för till den överordnade.

<hr>

