<header>Registres</header>

<b>Fitxer de registre d'accessos</b>: El valor per defecte depèn del sistema,
normalment és algun lloc de <tt>/var</tt>. Registra l'activitat de la 
petició del client. Conté una entrada per cada petició HTTP I ICP rebuda.
<p>

<b>Fitxer de registre de depuració</b>: El valor per defecte depèn del sistema.
Fitxer de registre del cau. Aquest és on va a parar la informació general
sobre el comportament del cau. Pots incrementar la quantitat de dades
registrades amb les opcions <b>Opcions de depuració</b>.
<p>

<b>Fitxer de registre d'emmagatzematge</b>: El valor per defecte depèn del
sistema. Mostra quins objectes s'expulsen del cau i quins objectes s'hi desen
(i per quant temps). Per desactivar-lo, introdueix "cap". De fet, no hi ha
cap utilitat per analitzar les dades, així que si el desactives no passa res.
<p>

<b>Fitxer de metadades del cau</b>: Per defecte, <tt>swap.log</tt> a cada
directori del cau. Aquest fitxer de registre guarda les metadades dels
objectes desats al disc. És útil per reconstruir el cau en engegar.
Normalment, aquest fitxer resideix a cada directori del cau, però pots
especificar-hi un camí alternatiu. Tingues en compte que has de donar un
nom complet, no només un directori. Donat que aquest és l'índex de tota 
la llista d'objectes, NO el pots rotar periòdicament!
<p>
Si es pot utilitzar %s en el nom del fitxer, llavors, se substituirà amb una
representació del nom del directori cau, on cada '/' se substitueix amb
'.'. Això és necessari per permetre l'addició/supressió de línies de 
directori cau quan s'utilitza un intercanvi de cau alternatiu.
<p>
Si hi ha més d'un directori cau i no s'utilitza %s en el nom, llavors 
aquests registres d'intercanvi tindran noms com ara:
<p>
<ul>
<li>cache_swap_log.00
<li>cache_swap_log.01
<li>cache_swap_log.02
</ul>
<p>
L'extensió numerada (que s'afegeix automàticament) correspon a l'ordre de
les línies del directori cau a la configuració. Si canvies l'ordre del
les línies del directori cau d'aquest fitxer, llavors aquests fitxers de
registre NO correspondran a l'entrada correcta del directori cau (si no és
que en canvies el nom manualment). Recomanem que NO utilitzis aquesta
opció. És millor mantenir aquests fitxers de registre a cada directori cau.
<p>

<b>Utilitza el format de registre HTTPD</b>: Per defecte, no. El cau pot
emular el format de fitxer de registres que molts programes 'http' utilitzen.
Per des/activar aquesta emulació, posa aquest valor a 'sí' o 'no'.
Per defecte, s'utilitza el format natiu de registre,ja que inclou 
informació útil utilitzada pels analitzadors de registres específics de Squid.
<p>

<b>Registra les capçaleres MIME</b>: Per defecte, no. El cau pot registrar
tant les capçaleres MIME de petició com de resposta per a cada transacció
HTTP. Les capçaleres es codifiquen de forma segura i apareixeran com dos
camps tancats entre claus al final del registre d'accés (tant com pel format
natiu com pel format HTTP emulat). Per activar aquest registre, posa-ho a 
activat.
<p>

<b>Fitxer de registre d'agents d'usuari</b>: Per defecte, cap. Si es
configura amb l'opció "--enable-useragent-log", Squid escriurà el camp
User-Agent de les peticions HTTP al nom de fitxer especificat.
<p>

<b>Fitxer de PID</b>: El valor per defecte depèn del sistema. Un nom de fitxer
per escriure-hi l'id del procés. Per desactivar-lo, posa-hi "cap".
<p>
<b>Executa consultes d'identificació RFC931 per les ACLs</b>: Per defecte, cap.
Executa consultes d'identificació per trobar el nom d'usuari dels clients
qualsevol cosa d'aquestes ACLS.
<p>
<b>Temps límit d'identificació RFC931</b>: Per defecte, 30 segons. Temps màxim
d'espera de les peticions IDENT. Si és massa alt i has activat consultes
d'identificació, pots patir una denegació de servei per culpa de tenir 
moltes consultes d'identificació entrant a la vegada.
<p>
<b>Registra noms de host complets</b>: Per defecte, no. Registra el nom de
host complet dels clients. 
<p>
<b>Màscara de subxarxa de registre</b>: Per defecte, 255.255.255.255. Una
màscara de subxarxa per les adreces client dels fitxers de registre i la
sortida del gestor del cau. Canvia-ho per protegir la privacitat dels
clients del cau. Una màscara 255.255.255.0 registrarà totes les IPs 
d'aquest rang amb el darrer dígit posat a '0'.
<p>
<b>Opcions de depuració</b>: Per defecte "ALL,1".
Les opcions de registre s'estableixen com secció,nivell on s'assigna una
secció única a cada fitxer font. El resultat de la depuració Completa (nivell 9)en els nivells inferiors pot produir un fitxer de registre molt gran, així
que ves amb compte. la paraula màgica "ALL" estableix els nivells de 
depuració per a tots els nivells. Normalment, recomanem posar-hi "ALL,1".
<p>
<b>Taula de capçaleres MIME</b>: Camí de la taula MIME de Squid. Normalment,
no hi ha necessitat de canviar-ho, però si ho fas, el fitxer per defecte conté
exemples i informació de formatat.

<hr>


