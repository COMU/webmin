<header>Dimonis d'Emmagatzematge</header>

Cada entrada d'aquesta pàgina defineix una connexió a un dispositiu particular
d'un dimoni d'emmagatzematge de Bacula. Típicament, el dimoni s'executa en el
mateix sistema, però és possible definir més d'un dimoni, algun dels quals
en hosts remots amb diverses unitats de cinta o bé més espai de disc. <p>

Els atributs més importants de cada dimoni són:<br>
<dl>
<dt>Nom de l'emmagatzematge
<dd>Un nom únic utilitzat en aquest sistema per identificar el dimoni.
<dt>Contrasenya SD de Bacula
<dd>Aquest camp ha de contenir la contrasenya utilitzada pel dimoni
    d'emmagatzematge al sistema remot, que es pot trobar al fitxer
    <tt>/etc/bacula/bacula-sd.conf</tt>.
<dt>Nom de host o adreça IP
<dd>El nom de host completament qualificat o la IP del sistema que executa
    el dimoni d'emmagatzematge.
<dt>Nom del dispositiu d'emmagatzematge
<dd>Cada dimoni d'emmagatzematge pot definir un o més dispositius, cadascun
    dels quals correspon a un directori o unitat de cinta diferent. Aquest
    camp determina quin dispositiu utilitza aquest dimoni en particular.
<dt>Nom del tipus de mitjà
<dd>Aquest camp ha de contenir un nom curt per al tipus de mitjà utilitzat,
    com ara <i>Fitxer</> o <i>DDS-2</i>. Ha de ser el mateix que el tipus de
    mitjà que hi ha a la secció <b>Dispositius d'Emmagatzematge</b> del
    servidor d'emmagatzematge.
</dl>

Sovint és útil de tenir més d'una entrada per al mateix host en aquesta pàgina,
cadascuna de les quals té un dispositiu d'emmagatzematge diferent. Això permet
crear còpies que es graven a directoris o unitats de cinta diferents. <p>

Si al formulari del dimoni d'emmagatzematge es mostren les opcions de TLS,
aquestes es poden utilitzar per activar la comunicació segura entre el director
i el servidor d'emmagatzematge remot. Com que aquests s'executen normalment en
el mateix sistema, no cal activar TLS. <p>

<footer>

