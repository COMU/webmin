<header>Kanonisk översättning</header>

Den valbara kanoniska filen anger en adressöversättning för lokala och icke-lokala
adresser. Denna översättning används av demonen cleanup(8). Adressöversättningen
är rekursiv.

<p>Filen utgör indata till kommandot postmap(1). Resultatet från kommandokörningen,
en indexerad fil i dbm- eller db-format, används av e-postsystemet för snabbsökning.

<p>Den kanoniska översättningen påverkar adresser både i meddelandehuvudet (dvs adresser
som syns i meddelandet) och på omslaget (till exempel adresser som används i SMTP-kommandon).
Sendmails regeluppsättning <tt>S3</tt> är en bra jämförelse.

<p>Vanligtvis vill man använda den kanoniska tabellen för att byta ut användarnamn mot
<tt>Förnamn.Efternamn</tt> eller för att städa bort adresser som skapats av äldre e-postservrar.

<p>Kanonisk översättning ska inte blandas ihop med stöd för virtuella domäner. ANvänd
<a href=virtual>virtuella domäner</a> för detta ändamål.

<p>Kanonisk översättning ska inte heller blandas ihop med lokala alias.
Använd <a href=alaises>e-postalias</a> för detta ändamål.

<p>Formatet för kanoniska översättningar visas nedan. Postfix försöker översätta i nedanstående
ordning:

<ul>
<li><b><tt>användare@domän</tt></b> översätts till ... <b><tt>adress</tt></b>:
<br><tt>användare@domän</tt> byts ut mot <tt>adress</tt>. Denna form har högst prioritet
och är främst användbar för att städa undan adresser som skapats av äldre e-postservrar.
Den kan också användas för att skapa adresser på formen <tt>Förnamn.Efternamn</tt>, men
för det finns en enklare lösning längre ner.

<li><b><tt>användare</tt></b> översätts till ...<b><tt>adress</tt></b>:
<br><tt>användare@site</tt> byts ut mot <tt>adress</tt> då <tt>site</tt> har samma
värde som <tt>$myorigin</tt>, finns uppräknad i <tt>$mydestination</tt> eller 
finns uppräknad i <tt>$inet_interfaces</tt>.
Denna form är användbar för att byta ut användarnamn mot <tt>Förnamn.Efternamn</tt>.

<li><b><tt>@domän</tt></b> översätts till ...<b><tt>adress</tt></b>:<br>Varje adress inom
<tt>domän</tt> byts ut mot <tt>adress</tt>. Denna form har lägst prioritet.
</ul>

För alla ovanstående former gäller att då adressen har formen <tt>@annandomän</tt> blir resultatet
samma användare i annandomän.

<p>ADRESSEXPANSION: Om adressen inte går att slå upp i tabellen och adressens lokala del
innehåller en mottagarbegränsare (exempelvis <tt>användare+foo@domän</tt>), kommer sökningen
att upprepas för den icke expanderade adressen (exempelvis <tt>användare@domän</tt>) och den
omatchade ändelsen bifogas resultatet av tabelluppslagningen. Matchningsordningen är
<tt>användare+foo@domän</tt>, <tt>användare@domän</tt>, <tt>användare+foo</tt>,
<tt>användare</tt> och <tt>@domän</tt>.

<hr>
