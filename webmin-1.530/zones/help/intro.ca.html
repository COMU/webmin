<header>Zones Solaris</header>

La utilitat de zones en Solaris proporciona un entorn aïllat per a l'execució 
d'aplicacions. Els processos que s'executen en una zona tenen prohibit de
monitoritzar o interferir amb les altres activitats del sistema. L'accés a
altres processos, interfícies de xarxa, sistemes de fitxers, dispositius i
utilitats de comunicació entre processos estan restringides per evitar la
interacció entre els processos de diferents zones. <p>

Les zones proporcionen una forma excel·lent de crear sistemes virtuals on
la gent pot tenir accés root complet sense comprometre la integritat del
sistema real o de les altres zones. També es pot utilitzar per particionar
un sol sistema potent en múltiples servidors virtuals, per exemple per tal
d'executar entorns d'aplicació de proves i de producció. <p>

Cada zona té el seu propi directori arrel al qual els processos estan
restringits. Això és similar a la utilitat estàndard chroot de Unix, però
molt més fàcil de configurar, ja que totes les llibreries del sistema i
directoris de programes s'enllacen automàticament dins de la zona quan aquesta
es crea. <p>

Es poden assignar interfícies de xarxa virtual a les zones per donar-les-hi
les seves pròpies adreces IP, de manera que els diferents servidors es puguin
executar en zones diferents com si estiguessin en múltiples sistemes físics. <p>

Aquest mòdul permet crear zones, engegar-les i reengegar-les independentment
del sistema operatiu principal. i gestionar les seves interfícies de xarxa,
directoris de paquets, sistemes de fitxers i altres atributs. <p>

<footer>

