<header>Begränsningar och åtkomstkontroll</header>

På denna sida finns flera tabeller med inställningar för begränsningar
och åtkomstkontroll. I den första tabellen kan man ange klient-IP-adresser
som ska nekas åtkomst till FTP-server och en felmeddelandefil som ska visas
för klienten som nekas. Adresser kan anges som fullständiga eller partiella
IP-adresser, IP-nätverk/nätmaskar, datornamn, datornamn med jokertecken
(t ex <tt>*.foo.com</tt>) eller absoluta sökvägar till filer som innehåller
adresser. Alla dessa adressangivelser kan anges med ett ! (utropstecken)
först, vilket tolkas som att den angivna adressen tillåts komma åt
FTP-servern.

<p>I den andra tabellen kan man begränsa antalet samtidiga inloggningar
för klienter i en viss klass. För varje klass kan man ange maximalt antal
samtidiga inloggningar, dag(ar) och tidpunkt(er) då denna begränsning gäller
(på UUCP-form, t ex <tt>MoTuTh0800-1700</tt>) och ett felmeddelande som ska
visas då klienter nekas inloggning på grund av denna begränsning.

<p>I den tredje tabellen kan man sätta gränser för fil- och dataöverföring
per session. För varje gräns måste man ange om den gäller antal filer eller
byte som överförs, överföringsriktning, om gränsen endast gäller för
filöverföring eller för all data och den användarklassen som gränsen gäller
för.

<p>I den fjärde tabellen kan man neka åtkomst till vissa filer. För varje
fil måste man ange en absolut sökväg, ange om sökvägen gäller relativt
<tt>chroot</tt>-katalogen (för anonyma och gästanvändare) och ange de
användarklasser som begränsningen gäller för. Om en filangivelse slutar
med ett / kommer FTP-servern att neka åtkomst till alla filer i katalogen.
<br>På liknande sätt kan man i den femte tabellen tillåta åtkomst till
filer som annars skulle spärras i tabellen ovan.

<hr>
