<header>Cache-inställningar</header>

<b>Cache-kataloger</b>: Du kan ange flera cache-kataloger för att
sprida cachen över flera diskpartitioner.

<p><em>Katalog</em> är en toppnivåkatalog där cachernas swapfiler
läggs. Om du vill använda en hel disk för cachning kan du ange
monteringspunktens katalog här. Katalogen måste finnas och vara
skrivbar för Squid-processen. Squid kommer INTE att skapa katalogen åt
dig.

<p><em>Storlek</em> är det diskutrymme (MB) som ska användas under
denna katalog. Standardvärdet är 100 MB. Ställ in detta så att det
passar dina inställningar.

<p><em>Förstanivåkataloger</em> är antalet underkataloger på första
nivån som ska skapas under <em>Katalog</em>. Standardvärdet är 16.

<p><em>Andranivåkataloger</em> är antalet underkataloger på andra
nivån, som ska skapas under varje förstanivåkatalog. Standardvärdet är
256.

<P><b>Medelstorlek på objekt</em>: Standardvärdet är 13
kB. Medelstorlek för de filer som ska cachas; används för att
uppskatta antalet filer som cachen kan ta emot.

<p><b>Antal objekt per katalog</b>: Standardvärdet är 50. Antal objekt
per katalog i lagringshashtabellen. Om detta värde minskas ökas
antalet kataloger samt underhållsbehovet för dessa.

<p><b>Cacha inte URL:er för åtkomstlistor</b>: Standardinställningen
är Ingen.  Ange de åtkomstlistor som Squid inte ska cacha data
för. Detta är användbart om du vill sätta upp en intern webserver som
inte ska cachas.

<p><b>Maximal cachetid</b>: Standardvärdet är 1 år. Parametern anger
maximal LRU-ålder. Om du exempelvis sätter denna till '1 vecka' kommer
alla objekt tas bort som inte har rörts på minst en vecka.

<p><b>Cachetid för misslyckad förfrågning</b> Standardvärdet är 5
minuter. Time-to-Live (TTL) för misslyckade förfrågningar. Vissa
sorters fel (t ex "connection refused" and "404 Not Found") cachas
negativt under en viss tid som går att ställa in. Observera att detta
inte är samma sak som negativ cachning av DNS-uppslagningar.

<p><b>Cachetid för DNS-uppslagning</b>: Standardvärdet är 6 timmar
(360 minuter). Time-to-Live (TTL) för positiv cachning av lyckade
DNS-uppslagningar. För att minimera användningen av Squids ipcache ska
denna parameter sättas till 1, <b>inte 0</b>.

<p><b>Cachetid för misslyckad DNS-uppslagning</b>: Standardvärdet är 5
minuter. Time-to-Live (TTL) för negativ cachning av misslyckade
DNS-uppslagningar.

<p><b>Tidsgräns för uppkoppling</b>: Standardvärdet är 120
sekunder. Vissa system (särskilt Linux) har ingen funktionalitet för
att strypa connect(2)-förfrågningar. Därför lägger Squid-processen på
en egen tidsgräns på serveruppkopplingar. Denna parameter anger hur
länge processen ska vänta på att uppkopplingen ska fullbordas.

<p><b>Tidsgräns för läsning</b>: Standardvärdet är 15
minuter. Variabeln read_timeout används vid serveruppkopplingar. Efter
varje lyckad read() ökas tidsgränsen med detta värde. Om inga data
lästs under denna tid avbryts förfrågningen och loggas med
ERR_READ_TIMEOUT.

<p><b>Tidsgräns för siteval</b>: Standardvärdet är 4 sekunder. Detta
används för URL-val vid URN för flera URL:er.

<p><b>Tidsgräns för klientförfrågning</b>:  Standardvärdet är 15
minuter. read_timeout används på serverns sida av uppkopplingen. Efter
varje lyckad read() kommer tidsgränsen att förlängas med detta
värde. Om en klient inte har sänt någon förfrågning under denna tid,
bryts förbindelsen.

<p><b>Maximal uppkopplingstid för klient</b>: Standardvärdet är 1
dag. Den längsta tid en klient (browser) får vara uppkopplad mot
cacheprocessen. Detta hindrar att cachen får en massa sockets (och
därmed också fildeskriptorer) fastlåsta i CLOSE_WAIT-läge för att
klienter försvinner utan att avsluta förbindelsen ordentligt (på grund
av nätverkstrassel eller dålig klientimplementation).

<p><b>Maximal avstängningstid</b>: Standardvärdet är 30 sekunder. När
processen tar emot SIGTERM eller SIGHUP går cachen in i "väntar på
stopp"-läge tills alla sockets har stängts. Denna parameter anger den
livslängd som alla öppna deskriptorer ges i avstängningsläget. Om det
finns några aktiva klienter kvar efter denna tid får de ett
'timeout'-meddelande.

<p><b>Halvstängda klienter</b>: Standardvärdet är "på". En del
klienter slår av sändningssidan av sina TCP-förbindelser, men lämnar
mottagningssidan öppen.  Ibland kan Squid inte känna skillnad på en
halvstängd och en helt avslutad TCP-förbindelse. Det vanliga beteendet
är att halvstängda klientförbindelser hålls öppna tills en read(2)
eller write(2) på denna socket ger ett felmeddelande. Om inställningen
ändras till "av" kommer Squid omedelbart att stänga klientförbindelser
då read(2) returnerar "no more data to read".

<p><b>Kvardröjande tidsgräns</b>: Standardvärdet är 120
sekunder. Tidsgräns för väntande kvardröjande uppkopplingar till
klienter, servrar och andra maskiner.  Kvardröjande uppkopplingar
kommer att slås av om denna gräns är mindre än 10 sekunder.

<p><b>Dator för WAIS-relä</b>: Standardinställningen är
ingen. Datornamn eller -adress som WAIS-förfrågningar ska skickas
till.

<p><b>Port för WAIS-relä</b>: Standardinställningen är ingen. Port som
WAIS-förfrågningar ska skickas till.

<hr>
