<header>Sendmail-inställningar</header>

<h3>Introduktion till Sendmail</h3>
Sendmail är standard-Unix-programmet för e-postbefordran. Om en användare i
systemet vill skicka e-post till någon som sitter vid en annan dator är det
sendmail som skickar e-postmeddelandet. På liknande sätt är det sendmail
som tar emot e-postmeddelanden från andra system och lagrar dem i
användarens e-postfil.

<p>Sendmail är bara en MTA (mail transport agent), vilket betyder att den
inte har något användargränssnitt för den som vill skicka ett
e-postmeddelande. Program som användarna kör för att skicka och ta emot
e-post, som Eudora, elm och /bin/mail, kallas MUA (mail user agent). En MUA
skickar inte e-post, utan vidarebefordrar den endast till sendmail, som
får ta hand om själva skickandet.

<p>En MUA kan köras på systemet (t ex pine, elm och /bin/mail) eller på en
separat dator (t ex Eudora, Exchange och Netscape Communicator). I det
första fallet skickas e-post genom att sendmail direkt kontaktas och
meddelandet överförs, och e-post tas emot genom att meddelandet lagras i
användarens e-post-spool-fil, där MUAn läser det. Om en MUA körs på en ensam
dator skickas
e-post genom att datorn kopplar upp sig till sendmail-processen på systemet
med SMTP-protokollet, och e-post tas emot genom att datorn kopplar upp sig
till en särskild POP3-server.

<h3>Sendmail-modulen</h3>
Startsidan för denna modul innehåller en tabell med ikoner, där varje ikon
representerar en del av sendmails funktionalitet. En del funktioner bakom
ikonerna kan saknas om de inte har satts upp i <tt>sendmail.cf</tt>. När
man installerar sendmail kan man välja de funktioner som ska finnas genom att
ändra en <tt>.mc</tt> som konverteras av <tt>m4</tt> till <tt>sendmail.cf</tt>.
Många funktioner, t ex domänmaskering och spamskydd, måste aktiveras vid
installationen för att finnas tillgängliga.

<hr>

